-21-

mitatem probent, Antipater Philippum regem et Aristotelem de
oratoris virtute ¹) testantes inducat. omnia igitur ad Demosthenis
laudem pertinent. priscus ille liber cur fingatur, patet. hoc teste
rhetor auctoritatem narrationis suae augere et omnes -de veritate
eius dubitationes tollere vult. ideo etiam §44 fingit Archiam
narrantem se notarios ad servandam memoriam sui cum Demosthene
colloquii adhibuisse. iam quaeritur utrum ipsius auctoris inventum
ficticii illi commentarii sint an aliunde hoc commentum sumpserit.
Albers p. 38· conicit mentionem Plutarcheam (Dem. c. 5) De-
mosthenis commentariorum qui sine auctoris nomine ferebantur ²)
ansam dedisse ad fingendos illos commentarios. at quid tandem
commentariis scholasticis anonymis commune cum commentariis
aulicis? immo pertinet hoc commentum Lucianeum ad hellenisti-
cam illam consuetudinem ad libros vel tabulas ficticias provocandi
’ inde ab Euhemeri sacra historia valde pervagatam, e Dictyos et
Daretis libris omnibus notam. unum exemplum adferam, quod in
vcommentatione mea Gottingensi de fabellis a. 1911 scripta ac-
curatius tractavi, Phlegontis illam historiam Goethio per Prae-
torium ⁸) notam. quae pulcherrima fabella in epistularem formam
non sine damno ita redacta est, ut praefectus urbis Hipparchus
Arridaeo, Ari-idaeus Philippo regi epistulis referant. hanc igitur
fabellam a me in pristinam pulchritudinem restitutam falsarius
quidam ea mente deformavit, ut litteris publicis Macedonum nobi-
lium quam maximam miraculo fidem adderet. eadem fingendi ra-
tione auctor encomii Demosthenis usus est.

Haec ideo corollarii loco amplius tractavi, quia ex hoc en-
comio etiam illustrari videntur duorum dialogorum frustula ex
papyris Friburgensibus saeculi H p. Chr. n. nuper recuperata 4);
quorum in priore de divinitate Alexandri disputantes inducuntur
Antipater, MnesippuS, Callistratus, in altero, cuius de argumento
iudicare non ausim, Antipater et Cassander. doctrinam autem
editoris, qui quidquid ad intellegendum hoc dialogorum genus per-
tinere ei videbatur collegit, fugit hoc ipsum encomium Demosthenis,

1) ξ 40 Aristoteles de Demosthene discipulo suo insigne iudicium fert, et
ξ 12 non modo Aristotelis, sed etiam Theophrasti, Xenocratis, Platonis scholas
audientem facit Demosthenem imperitus auctor. de Aristotele praeceptore in-
eptam Peripatetici coniecturam refutavit Dionysius ad Ammaeum Ep. Ι, de Pla-
tone non minus futiles opiniones v. apud Schaferum 1² 311 s.

2) Diels, Berliner Klassikertexte I p. XL.

3) hoc didici ex Leitzmanni libello Die Queuen von Schillers und Goethes
Balladen (Kleine Texte 73) Bonn 1911 p. 33.

4) Sitzungsberichte der Heidelberger Akademie 1914 11 25 ss.

