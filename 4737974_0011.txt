-5-

logias, exempla ficta iudicialium orationum, novimus prooemiorum
et epilogorum collectiones. tales autem oratiunculas, locos com-
munes, exempla antiquissimi rhetores ediscenda vel imitanda disci-
pulis tradebant ¹). et consentaneum erat antiquissimos rhetores de
suo promere exempla3 unde enim emerent Corax, Tisias, Antipho,
cum libri pedestri oratione ex artis praeceptis conscripti nulli
tum praesto essent? idem autem mos propria exempla usurpandi
valebat etiam IV saeculo: Isocrates in oratione illa, quae scholae
Athenis instituendae inservit (XHI 12. 13), morem illum civilis
eloquentiae doctorum discipulis exempla (παραδείγματα) ediscenda
proponendi improbat. ex ipsius autem in Panathenaico (ξ 200 ss.)
narratione discimus eum recentem orationem, priusquam ederet,
discipulis nonnullis proposuisse, ut eorum iudicium examinaret, de
argumento et de forma cum eis disputasse, nonnulla addidisse et
emendasse, emendatam tandem orationem emisisse. priscam autem ,

illam rationem, qua usi rhetores omnia exempla ipsi fingunt,
optime cognoscimus ex rhetorica arte illa, quam Anaximenis esse
verisimile est, non multo post a. 340 editam esse ex exemplis,
quorum nullum ad res post a. 341s40 gestas pertinet, constat.
cuius artis auctor 11011 dubium est, quin multa exempla e vetu-
,stim-ibus artibus repetiverit, multa quae vel legerat in orationibus
editis vel audierat in contionibus Atheniensium vel tum vulgo
disserebantur de re publica, in suum usum converterit; at haec
omnia ita suo consilio accommodat et immutat, ut nomina auctorum
numquam commemoret ²), in medio posita sua reddat, ipse omnia
invenisse videatur. ac suo iure Spengelius contendit haud leve
vetustatis huius artis argumentum esse, quod exempla non a claris
scriptoribus repetuntur.

Contrariam viam primus ingressus est Aristoteles. tota enim
rhetorica eius disciplina non id spectat, utin dicendi exercitatione
opera consumatur et ut rhetores instituantur, sed ut philosopha
ratione quid sit eloquentia et quibus persuadendi adminiculis utatur,
quid efficiat in eorum qui audiunt animis perspiciatur. quod ut
appareret, artium, quae ante eum editae erant, historiam perse-
cutus est. iam ut in rhetorica disciplina exemplis alienis clarorum

1) Plato, Menexenus 235D εἰσὶν ἑκάστοις τούτων λόγοι παρεσκευασμένοι. -
11011 multum operae impendisse hos sophistas elocutionis praeceptis recte monet
Stroux, De Theophrasti virtutibus loquendi, Lipsiae 1912, p. 29.

2) unus locus c. 18 (p. 55, 10 H κέχρηται δὲ καὶ Ἐὐριπίδης ἐν Φιλοκτήτῃ
τεχνικῶς τοΰτῳ τῷ εἴδει διὰ τοῦδε) excipiendus est, quo quattuor versus Euripideos
profert (fr. 797 Nauck), προκαταλήψεως exemplum.

