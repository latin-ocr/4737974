—2oss

ubi, si aliunde sumerentur exempla, ab uno sumi debere exponit
(ξ 7), unum vel poetam vel oratorem eligendum esse dicit, et ξ 43
poetarum et oratorum consuetudinem commemorat, ξ 44 in ver-
borum traiectione poeticum quendam numerum commendat. quae
poetarum in rhetorum scholis auctoritas antiquitus tradita mim
non est, quoniam scimus Homericam quandam rhetoricam iam
multo ante Telephi opus Schraderi opera bene recuperatum ex-
cultam esse, quam vergente imperio Romam, Vergiliana rhetorica
quaedam excepit.

Ceterum ex hac consuetudine oratores et poetas iuxta ponendi
aliquid lucis adfertur Demosthenis laudationi Lucianeae de qua
qui nuper optime egit ¹), non totam materiem exhausit; itaque
paululum exspatianti mihi liceat nonnulla addere. recte' Albers
exposuit in priore parte Thersagoram poetam, qui modo in Homeri
honorem carmen composuerat, rhetori cuidam Demosthenis lauda—
tionem meditanti primum ostendere, cur Homeri laudatio multo
difficilius negotium sit quam Demosthenis, mox colloquentem ad
ipsam laudationem Demosthenis transire singulas laudes secundum
rhetorum praecepta enumerantem. σύγκρισις autem Homeri et De·
mosthenis, unde Thersagoras profiscitur, explicatur ex tradita illa
oratorum et poetarum adfinitate, quae eo artius conectebatur, quo
magis inde ab Augustea aetate Ovidio imprimis auctore tota poesis
oratorium opus habebatur et ad artis rhetoricae normas carmina
latina referebantur. et huic summi oratoris et summi poetae συγ-
κρίσει cognata est illa in priore dialogi Tacitei parte poesis et fa-
cundiae vel, ut Taciti verbis utar, oratoriae et sanctioris poetarum
eloquentiae collatio, in qua c. 12 cum alii oratores et poetae tum
Homerus et Demosthenes comparantur.

In altera Demosthenis encomii parte rhetor ille, postquam
patienter poetae amici carmen ad Homeri laudem pertinens audivit,
mercedis loco a Thersagora accipit vetusta Macedonica commen-
taria (ξ 26 Μακεδονικοῖς τῆς βασιλικῆς οἰκίας ὑπομνήμασιν ²), quae eis,
quibus antea colloquium illud cum Thersagora habitum enarravit,
recitat ἐπ’ αὐτῶν <τῶν> ὀνομάτων τε καὶ ῥημάτων. continetur autem his
commentariis colloquium Antipatri et Archiae modo Calauria reversi
et de Demosthenis morte referentis. instituitur autem ita hoc
colloquium, ut Antipater et Archias hostes Demosthenis magnani-

 

l) Luciani quae fertur Demosthenis laudatio, rec. et ill. Albers, Lipsiae
1910.

2) de hoc genere ephemeridum subtiliter disputavit U. Wileken Phil. LIII
p. 102 ss.

