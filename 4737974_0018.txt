„12—

et poetici et pedestris sermonis formas et species cognoscere,
characteres aestimare vellent, ea quoque, quae postea grammati·
corum provinciae tribuebantur, complecterentur, consentaneum erat
ex omni litterarum genere exempla colligere. iam ex quo rhetores
omnia eloquentiae studia in imitatione posuerunt, fieri non poterat
quin difficultatibus premerentur, cum Peripateticam illam materiem
immensam et varietatem exemplorum, quae iudicio de stilo ferendo
inserviebat, ad institutionem oratoriam et ad imitandi praecepta
conferebant ¹). atque cum ne antiquorum quidem iudicium difficul-
tates illae fugerent, exarsit certamen illud de recta imitandi
ratione, cuius vestigia in hoc auctore agnovimus.

Aliud argumentum corollarii loco addit, ut consuetudinem a
multis exempla sumendi redarguat. nam qui hac varietate exem-
plorum quasi profiteatur neminem ad artis perfectionem et abso-
lutionem pervenire posse, is eorum rationi opitulatur, qui omnino
non probant artem. medio saeculo altero scimus acerrimum inter
philosophos et rhetores certamen exarsisse, Academicorum prin-
cipem Carneadem, Peripateticum Critolaum, e Stoicis Diogenem

‘ Babylonium impugnasse rhetoricam et per alteram huius saeculi

partem assidue quaestionem illam agitatam esse, εἰ τέχνη ἡ ῥητο-
ρική. itaque is, qui rhetores non omnia exempla ab uno auctore
mutuantes arguit argumenta suppeditare artis rhetoricae adver-
sariis, altero saeculo scripsisse videtur.

III b. Quoniam, si exempla extrinsecus sumenda essent, ab uno
ea petenda fuisse demonstratum est, ostendit auctor omnino aliunde
ea adsumenda non esse. comparat magistros aliena exempla pro-
ferentes cum mercatoribus, qui tritici acervos venditant, exem-
plum (δεῖγμα, cf. Dion. Hal. II 99, 1 Us.-Rad.) pugno non habent
quod ostendant, sed aliunde quaeritant. hi artis magistri tam
ridiculi videntur quam esset Triptolemus semen ab aliis mutuans
aut Prometheus ²⁸) ignem, quem donaret mortalibus, corrogans. ipsa
nomina ad graecum auctorem pertinent. et graecum atque anti-
quum exemplar agnoscimus, cum sequente enuntiato rhetores ad-
versarii cum eis comparantur qui ipsi sitientes font'es maximos
aperuisse glorientur, qui, cum se ipsos fontes esse dicant et omnium
riyare debeant inqenia . . . arescant ipsi siccitate. eadem imago solet

 

1) huc accedebant grammaticorum iudicia ad κρίσιν, non ad piganum spec-
tantIa, quae a rhetoribus recipiebantur, v. Usener, Dionysii Hal. librorum de imi-
tatione reliquiae, Bonnae 1889 p. 1, Stroux p. 91 ss.

2) in Senecae Contr. X 5 reus est Parrhasius, quod servum torserit et ad
exemplar eius Promethea pinxerit. qua in controversia saepius Promethei igniferi
in homines beneficium tangitur, ἓ 28 Triptolemi fabula.

